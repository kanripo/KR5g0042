# -*- mode: mandoku-view -*-
#+TITLE: 立教十五論
#+DATE: 2015-08-29 02:49:23
#+PROPERTY: BASEEDITION HFL
#+PROPERTY: WITNESS YP-C
#+PROPERTY: JUAN 0
<md:KR5g0042_HFL_000-001a>¶<pb:KR5g0042_CK-KZ_01p021a>
　
立教十五論
重陽¶眞人王喆著
　　
第一住庵¶
凡出家者先須投庵庵者舍也一身依倚身¶有依倚心漸得安
氣神和暢入眞道矣凡有¶動作不可過勞過勞則損氣不可不
動不動¶則氣血凝滯須要動靜得其中然後可以守¶常安分此
是住安之法¶
　　
第二雲遊¶
凡遊歷之道有二一者看山水明秀花木之¶紅翠或翫州府之
繁華或賞寺觀之樓閣或¶<md:KR5g0042_HFL_000-001b>¶尋朋友以縱意或爲衣食而留心如
<pb:KR5g0042_CK-KZ_01p021b>
此之人¶雖行萬里之途勞形費力遍覽天下之景心¶亂氣衰此
乃虛雲遊之人二者參尋性命求¶問玄妙登巇嶮之高山訪明
師之不惓渡喧¶轟之遠水問道無厭若一句相投便有圓光¶内
發了生死之大事作全眞之丈夫如此之¶人乃眞雲遊也¶
　　
第三學書¶
學書之道不可尋文而亂目當宜採意以合¶心捨書探意採理
捨理採趣採得趣則可以¶<md:KR5g0042_HFL_000-002a>¶收之入心久久精誠自然心光洋溢
智神踴¶躍無所不通無所不解若到此則可以收養¶不可馳騁
耳恐失於性命若不窮書之本意¶只欲記多念廣人前談說誇
訝才俊無益於¶修行有傷於神氣雖多看書與道何益旣得¶書
<pb:KR5g0042_CK-KZ_01p022a>
意可深藏之¶
　　
第四論合藥¶
藥者乃山川之秀氣草木之精華一温一寒¶可補可泄一厚一
薄可表可托肯精學者活¶人之性命若盲毉者損人之形體學
道之人¶<md:KR5g0042_HFL_000-002b>¶不可不通若不通者無以助道不可執著則¶有損於陰
功外貪財貨内費修眞不足今生¶招愆切忌來生之報吾門高
弟仔細參詳¶
　　
第五論蓋造¶
茅庵草舍須要遮形露宿野眠觸犯日月苟¶或雕梁峻宇亦非
上士之作爲大殿高堂豈¶是道人之活計斫伐樹木斷地脈之
<pb:KR5g0042_CK-KZ_01p022b>
津液化¶道貨財取人家之血脈只修外功不修內行¶如畫餅充
飢積雪爲糧虛勞眾力到了成空¶有志之人早當覓身中寶殿
體外朱樓不解¶<md:KR5g0042_HFL_000-003a>¶修完看看倒塌聰明君子細細察詳¶
　　
第六論合道伴¶
道人合伴本欲疾病相扶你死我埋我死你¶埋然先擇人而後
合伴不可先合伴而後擇¶人不可相戀相戀則繫其心不可不
戀不戀¶則情相離戀欲不戀得其中道可矣有三合¶三不合明
心有慧有志此三合也不明著外¶境無智慧性愚濁無志氣乾
打鬨此三不合¶也立身之本在叢林全憑心志不可順人情¶不
可取相貌唯擇高明者是上法也¶<md:KR5g0042_HFL_000-003b>¶
<pb:KR5g0042_CK-KZ_01p023a>
　　
第七論打坐¶
凡打坐者非言形體端然瞑目合眼此是假¶坐也眞坐者須要
十二時辰住行坐卧一切¶動靜中間心如泰山不動不摇把斷
四門眼¶耳口鼻不令外景入内但有絲毫動靜思念¶即不名靜
坐能如此者雖身處於塵世名已¶列於仙位不須遠參他人便
是身内賢聖百¶年功滿脫殻登眞一粒丹成神遊八表¶
　　
第八論降心¶
凡論心之道若常湛然其心不動昏昏默默¶<md:KR5g0042_HFL_000-004a>¶不見萬物冥冥杳
杳不内不外無絲毫念想¶此是定心不可降也若隨境生心顛
顛倒倒¶尋頭覔尾此名亂心也速當剪除不可縱放¶敗壞道德
<pb:KR5g0042_CK-KZ_01p023b>
損失性命住行坐卧常勤降聞見¶知覺爲病患矣¶
　　
第九論鍊性¶
理性如調琴弦緊則有斷慢則不應緊慢得¶中琴可調矣則又
如鑄劒剛多則折錫多則¶捲剛錫得中則劍可矣調鍊性者體
此二法¶則自妙也¶<md:KR5g0042_HFL_000-004b>¶
　　
第十論匹配五氣¶
五氣聚於中宮三元攅於頂上青龍噴赤霧¶白虎吐烏煙萬神
羅列百脈流沖丹砂晃朗¶鉛汞凝澄身且寄向人間神已遊於
天上¶
　　
第十一論混性命¶
<pb:KR5g0042_CK-KZ_01p024a>
性者神也命者氣也性若見命如禽得風飄¶飄輕舉省力易成
陰符經云禽之制在氣是¶也修眞之士不可不參不可泄漏於
下士恐¶有神明降責性命是修行之根本謹緊鍛鍊¶矣¶<md:KR5g0042_HFL_000-005a>¶
　　
第十二論聖道¶
入聖之道須是苦志多年積功累行高明之¶士賢達之流方可
入聖之道也身居一室之¶中性滿乾坤普天聖眾默默護持無
極仙君¶冥冥圍遶名集紫府位列仙階形且寄於塵¶中心已明
於物外矣¶
　　
第十三論超三界¶
欲界色界無色界此乃三界也心忘慮念卽¶超欲界心忘諸境
<pb:KR5g0042_CK-KZ_01p024b>
即超色界不著空見即超¶無色界離此三界神居仙聖之鄕性
在玉清¶<md:KR5g0042_HFL_000-005b>¶之境矣¶
　　
第十四論養身之法¶
法身者無形之相也不空不有無後無前不¶下不高非短非長
用則無所不通藏之則昬¶默無跡若得此道正可養之養之多
則功多¶養少則功少不可願歸不可戀世去住自然¶矣¶
　　
第十五論離凡世¶
離凡世者非身離也言心地也身如藕根心¶似蓮花根在泥而
花在虛空矣得道之人身¶<md:KR5g0042_HFL_000-006a>¶在凡而心在聖境矣今之人欲永不
死而離¶凡世者大愚不達道理也言十五論者警門¶中有志之
<pb:KR5g0042_CK-KZ_01p025a>
人深可詳察知之
